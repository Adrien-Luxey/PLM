
<!-- Please don't translate this file but l10n/missions/plm.pot (see https://github.com/oster/PLM/wiki/Working-on-translations) -->
<h2>Ciclo do .. while</h2>

<p>Alcune celle del mondo sono gialle, ma i tuoi buggle non possono rimanere in
queste celle. Scrivi il codice necessario per muoversi avanti finché il
terreno non diventerà bianco. Per far questo usa il metodo
<code>isGroundWhite()</code>.</p>

<p>L'inghippo sta nel fatto che molti buggle di questo mondo sono già sopra del
terreno giallo ed a loro dispiace molto. Questo è il motivo per cui essi
sono nel panico totale e si precipitano in avanti, anche i buggle che
all'inizio non si trovano già su una casella gialla. In altre parole, anche
se il pavimento è bianco nella prima cella dovete comunque muovervi nella
casella successiva.</p>    

<p>L'idea generale è qualcosa di simile a questo: </p>
<pre>vai avanti fintanto che non sei su una cella bianca</pre>

<p>La difficoltà maggiore è che vogliamo che il contenuto del ciclo sia
eseguito almeno una volta, anche se ci troviamo già su una cella
bianca. Potrebbe essere facile farlo semplicemente copiando il contenuto del
ciclo ed incollandolo prima di esso ma questo non sarebbe una bella idea: la
duplicazione del codice è <b>veramente</b> una cattiva abitudine e voi
dovreste <b>sempre</b> evitarla.</p>

<p>La duplicazione finisce facilmente per rendere la manutenzione del codice un
incubo: leggere diventa difficile perché chi sta leggendo deve assicurarsi
che non ci sia nessuna piccola differenza fra le diverse copie. Correggere
il codice diventa difficile in quanto gli errori devono essere rimossi in
tutte le versioni.  Qualsiasi modifica del codice diventa difficile. Per
questo dovrestre <b>sempre</b> cercare di evitare la duplicazione del codice
se possibile. E la buona notizia è che ciò è sempre possibile...</p>

<h3>Eseguendo il contenuto del ciclo almeno una volta</h3>
[!python]
<p>Alcuni linguaggi hanno uno specifico costrutto per questo, ma non il
Python. Nessun problema, possiamo farlo da soli! Un buon modo è creare una
variabile dedicata ad indicare che stiamo eseguendo il ciclo per la prima
volta oppure no, come di seguito:</p>
<pre>primaVolta = True
while primaVolta or (altre condizioni):
  primaVolta = False
  (corpo del ciclo)
</pre>

<p>Quando <code>primaVolta</code> è true il contenuto del ciclo viene eseguito
anche se le altre condizioni sono false. Una volta che il contenuto del
ciclo è stato eseguito una volta, la variabile assume il valore false e non
avrà più nessuna influenza sulla decisione di eseguire il corpo del ciclo
oppure no.</p>
[/!] [!java|scala]
<p>Nel ciclo <tt>while</tt> prima di tutto viene valutata la condizione e se è
false il corpo del ciclo non viene mai eseguito. Alle volte (non troppo
spesso) preferireste che il corpo del ciclo venga eseguito almeno una volta
anche se la condizione per eseguirlo sia false. Per far questo in [!thelang]
viene usata una variante del ciclo <tt>while</tt> avente la seguente
sintassi.  [!java]Non dimenticate il punto e virgola (;) dopo la condizione,
è obbligatorio.[/!]

<pre>do {
    <b>azione()</b>[!java];[/!]
} while (<b>condizione</b>)[!java];[/!]</pre></p>
[/!]
